196 GIRALDUS CAMBRENsrs [APPR

elogium fuit. Cum enim Ludovicus, Philippi Regis filius,
in expugnatione Anglicana moram aliquamdiu protraxisset,
militesque sui verentes, ne propter uxoris absentiam quae
in Francia fuerat, et conjugalis thori carentiam, juvenilis
animus longam expeditionem fastidio duceret, ei vel joco
vel serio quandoque dixissent, quod alicujus interim
puellae nobilis amplexibus naturam suam confortaret, cali-
daeque virentis juventae servorem tali remedio temperaret3
fertur illico respondisse, responsumque suum sacramento
firmasse, ‘⁶ quia propter totum Angliae regnum sibi quiete
possidendum, et ex toto pacificatum, fidem sponsae suae
legitimae debitam nollet ullatenus, licet unico adulterio,
violasse.’' Non ergo degener hic nepos, qui tam avi
benignitatem, quam patris quoque strenuitatem, verbis et
factis expressit et certis indiciis repraesentavit.

Item aliud quoque notabile memorati principis¹ ejus-
dem factum egregium hic inserere dignum duxi. Rever-
sus a curia Romana familiaris ejusdem clericus,‘cu1n ibi
cuncta negotia bene peracta Regi significasset, ex abun-
danti, ut fidelis principi videretur, ostendit privilegium
quo cathedralium ecclesiarum vacantium in regno suo
custodiam ei habere et fructus interim percipere, canoni-
casque et ecclesias, necnon et ecclesiasticas dignitates,
quas vacare contigerit, ad nutum dare, summus Pontifex
indulgebat. Quo Rex audito, litteras a manu portitoris
arreptas statim in ignem misit, dicens de aliis negotiis
effectui mancipatis ipsum ei, sicut decebat, gratum exis-
tere3 super hoc autem negotio, vel alio quovis, quod ad
animae suae periculum vergat, impetrato, nec a Deo nec
ab ipso grates habiturum3 dicens etiam et asserens se
malle litteras igne comburere quam animam suam occa-
sione litterarum illarum perpetuis Gehennae flammis com-
burendam relinquere.

Item, mos principis ejusdem erat, quod omni sexta
feria in pane solo et aqua jejunabat3 propter quod
saepius a suis monitus, majoribus scilicet domus regiae

¹ Louis VII.

