DE INSTRUCTIONE PRINCIPUM. 14]

serunt„ Quo facto, Anglorum Rege procurante, qui
pacis adhuc bona tentare volebat, cognatos suos, Archi-
episcopum Remensem Willielmum, et Comites Philip-
pum Flandrensem et Theobaldum Blesensem, cum aliis
quibusdam, ad ipsum intra castrum accersivit. Videns
autem Francorum Rex, quoniam hostem suum jam ei Deus
et fortuna secunda in manus dederat, nullum pacis
verbum priusquam Rex Anglorum se misericordiae suae in
omnibus omnino supponeret, audire volebat3¹ ipse vero,
salvo honore suo regnique corona et dignitate, se id fac-
turum promisit. Rex autem Franciae simpliciter illud et ab-
solute facturum respondit3 nec quicquam ei salvandum
’ fore, nisi quod eidem ipse misericorditer salvari voluerit.
Quod et demum post multas altercationes et internun-
tiorum commeationes, quia necessitas legem non habet,
non absque gemitu interiore maximo et indignatione mor-
bum aggravante, sic factum est.

Ecce quam longanimus exspectator est Dominus, sed
ultor tum demum gravissimus! Exulante nimirum olim
egregio Cantuariorum antistite Thoma, in cunctis fere
quae super concordia inter ipsum et Anglorum Regem
formanda colloquiis, Christianissimo Francorum tunc
Rege Lodovico totiens ad id operam dante, semper pacis
commoda similiter contentis praepediebat. Volebat enim
Anglorum Rex Heni-icus quod in primiS, ante verbum
pacis omne, se Archiepiscopum ex toto misericordiae suae
subjiceret. Ipse vero Deo plenus et gratia perfusus, salvo
honore Dei et ordinis sui dignitate, nec non et ecclesiae
libertate cui praeerat, se id facturum, nec aliter, concedebat.
Rex autem omnino determinationem obstinata malitia rc—
spuebat, publice protestans se nullum in Archiepiscopi
sermone sophisticum verbum ullatenus admissurum.

Attendat itaque lector diligens qualiter divina justitia
homini, qui honorem Dei et ecclesiae sanctae salvum fore
negabat, et suum eidem haud dissimiliter honorem regiae-
que coronae suae‚in necessitatis articulo, tanquam argumento

¹ Hovedcn, p. 654.

