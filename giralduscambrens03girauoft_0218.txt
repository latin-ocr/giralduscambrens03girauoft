178 GIRALDUS OAMBRENSIs

quem faciunt aliena pericula cautum. Quoniam, ut ait
Evodius, ruina praecedentium posteros docet, et cautio
est semper in reliquum, lapsus anterior.

Libellum itaque de Principis Instructione totiens prae-
missum, nostra diligentia, prout in tanta terrarum turba-
tione tantaque temporis tempestate potuit, exaravit.
Plangunt etenim proceres, suspirant pontifices, luget, proh
dolor! ecclesia Dei3 non solum exteriori possessione,
verum etiam calicibus, textis, crucifixis, phylacteriis et
ornamentis ab antiquo ad Christi solum obsequia fidelium
largitione collatis, tanquam paganica rabie spoliata.1 Et
ut brevi eloquio nostri temporis, immo tempestatis, forma
describatur, vacat his diebus potentibus opprimere, priori-
bus rapere, privatis prodere, miseris flere. Propter duo-
rum etenim hominum invidiam duo regna rapinis in-
numeris et inauditis exactionibus exponuntur. Qualiter
autem et per quem haee exorta fuerit invidia, unde tanta
et tam inexorabilis inter magnos mota est discordia,
per quem etiam terra sancta cassato fidelium labore non re-
cuperata, et quem finaliter effectum haee contentio sit habi-
tura, quem etiam2 exitum Normannica Regum prosapia
sive superstes, sive futura, consequi debeat, ampla currendi
novis historicis area patet. Qualiter etiam catulum
tyrannicum, cruentissimis a tyrannis parentaliter exortum,
ipsumque tyrannorum omnium tyrannissimum, felicium
et naturalium felix prosapia Regum, quorum sub regimine
justo, regnandique moderamine pio, sub tranquillo pacis
ac libertatis gaudio, Franciae quidem tam regnum floruisse
dinoscitur quam sacerdotium, divina dispositione pariter
et ultione nostris victoriosissime diebus triumphare, duoque
regna vel tria sub unica monarchia potentissime conglu-
tinare. Qualiterque post tam nubila tempora tantaeque
potestatis ingruentis incommoda, demum regno Anglicano,
pulsis nubibus et nebulis, dies serenus illuxit, occiduaque
mundi climata, sub insulari tyrannide tanto tempore

¹ For Richard's ransom. Ι ² Bis in MS.

