DE INSTRUCTIONE PRINCIPUM. (51

Christiano imminere periculum, immo exterminium sormi-
datur, ut per brachium regiae magnitudinis, membris
Ejus impendatur praesidium, qui te ut ad tantae glorian
et praelationis apicem pervenireS, sua pietate concessit,
et te contra sui nominis impugnatores nefarios murum
inexpugnabilem ordinavit. Proinde noverit serenitas
tua, jam crebris et molestis super hoc pulsata quereliS,
qualiter terra Ierosolymitana, specialis haereditas Cruci-
fixi; in qua nostrae salutis sunt pronunciata mysteria,
et ipsius rei exhibitione completa, quam Ille qui cuncta
condidit, in sortem suam peculiari privilegio deputavit3
perfidae et spurcissimae gentis attrita et convallata pressuris,
nisi ei celeri remedio succurratur, prona sit ad ruinam;
et inde, quod absit, sustineat irreparabilem religio Chris-
tiana jacturam. Ille enim Saladinus sancti ct tremendi
nominis immanissimus persecutor, ita spiritu furoris
incanduit, et totius nequitiae suae vires ad internecionem
populi fidelis exercet, ut nisi immanitatis ejus vehemens
impetus, quasi objectis obicibus reprimatur, certam spem
fiduciamque suscipiat, quod Jordanis influat in os ejus,
et terra aspersione vivifici sanguinis consecrata spurcissimae
superstitionis ipsius contagio polluatur3 et quam gloriosi
et nobiles praedecessores tui a dominio gentis incredulae
multis laboribus multisque periculis exemerunt, rursus
nefando tyranni nequissimi dominio subjugatur. Ob hanc
itaque necessitatis, et imminentiS doloris instantiam, mag-
nificentiam tuam Apostolicis literis duximus exorandam,
imo dilatatis praecordiis summa acclamatione pulsandam,
quatenus ad honorem Ipsius respiciens qui te constituit in
sublimi, et juxta nomen magnorum, qui sunt in terris,
nomen tibi contulit gloriosum, ad desolationem praefatae
terrae pietatis studio te convertas, et ut Ejus confusio
in hac parte tollatur, qui pro te in ipsa terra voluit haberi
ludibrio, operam adhibeas efficacem3 quatenus praedeces-
sorum tuorum vestigia subsecutus, quam ipsi a principis
tenebrarum faucibus exuerunt, in cultu magni Dei
per tuam diligentiam, auxiliante Domino conservetur.

