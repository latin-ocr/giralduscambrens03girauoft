154 GIRALDUS CAMBRENSIS

Preterea, qualiter dictus Andegaviae Comes Gaufredus,
in sanctum Gerardum Sagiensem episcopum eunucando de-
saevit, et in Christum Domini cruentas manus injecit3
qualiter etiam Rex Henricus, a paterno scelere non de-
generans, in beatum martyrem Thomam insanire prae-
sumpsit; ad perpetuam generis totius ignominiam utra-
que nimis est historia nota.l

Item, Comitissa quaedam Andegaviae, formae conspicuae
sed nationis ignotae, et a Comite ob solam corporis
elegantiam ductae, ad ecclesiam raro veniebat, et tunc
in ea parum vel nihil devotionis ostendebat, nunquam
autem usque ad canonem Missae secretum in ecclesia re-
manebat, sed cito post Evangelium semper exire solebat.
Tandem tamen tam a Comite quam ab aliis hoc cum
admiratione notato, cum ad ecclesiam illa venisset et hora
solita exire pararet, videns a quatuor militibus praecepto
Comitis se retineri, rejecto statim pallio per quod tene-
batur, et duobus filiis suis parvis, quos sub dextro
pallii panno secum habebat, ibi relictis cum ceteris, aliis
duobus qui stabant a sinistra sub brachio arreptis, per
fenestram ecclesiae sublimem, cunctis intuentibus, evolavit.
Et sic mulier illa, facie pulchrior quam fide, cum prole
gemina secum assumpta, nunquam ibi postea compa-
ruit.

Istud autem Rex Ricardus saepe referre solebat, dicens
non esse mirandum, si de genere tali et filii parentes et
sese ad invicem fratres infestare non cessent3 de diabolo
namque eos omnes venisse et ad diabolum didicebat
ituros esse. Cum igitur ex omni parte radix fuerit tam
vitiosa, qualiter hinc propago vel fructuosa pervenire
posset vel virtuosa?

Ad haec etiam cum in werra quadam grandi, quam
Rex Francorum Lodovicus Regi Angliae Henrico move-
rat, missus a Rege Henrico fuisset ad comitem Ar-
moricae Britanniae Gaufridum clericus quidam facundus
et facetus, cujus nuncupatio Godefredus de Lucy, qui

¹ Vide supra, p. 17.

