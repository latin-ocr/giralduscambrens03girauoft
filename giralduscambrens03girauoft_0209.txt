DE INSTRUCTIONE PRINCIPUM. 169

lum tamque repletum tyrannica magis [vis] Normannorum
extorsit, quam ulla¹ certorum fiscalium reddituum praebuit
aut praebet etiam de cervicibus Anglorum pronis, et modis
omnibus in subjectionem et servitutem datis, et principis
ad nutum sub quocunque discrimine semper servire
paratis. Demum autem post verba hujuscemodi silentio
facto, in sermonem hujusmodi Rex prorupit: “Inter
cetera vero regna de Francia quoque nil dicetur !” Statim-
que subjungens3 “Et nos certe panem‚” inquit, “habemus
et vinum et gaudium.” Sed ecce quam mirum fuit hoc et
quam mansuetum tanti principis verbum. Nihil enim de
armatura Cisalpina, et maxime Gallicana, quae tam for-
midabilis olim, ut referunt historiae, Romanis3 nil de
strenua Francorum militia, cujus etiam hodie mundum
universum exsuperat gloria3 nil de ceteris multis quidem
et magnis ipsorum tam naturae quam industriae donis ac
dotibus, quibus incomparabili virtute praecellunt3 quia
nil arroganter, nil superbe, nil jactabunde, de gente sua
vir pius et mitis emittere voluit.

Item, et hoc adjiciendum hic esse videtur, quod in
curia regia Franciae, nil pompaticum, nil tyrannicum,
quis videbit.2 Non enim armis tempore pacis latera
stipant, exosi quippe suorum nullis, diligi magis me-
rentur a cunctis, nec etiam virgis aut baculis querulorum
a se per marescallos et ministros arcent accessus.

In promptu namque est ibi justitia, quia statim qui-
dem et gratis exhibita, non venalis ut alibi, vilique com-
mercio sub Giezetico scelere damnabiliter exposita3 et
quanquam res tam pretiosa tamque deifica, quoniam Deo
consubstantialis et coaeterna, tanto cum dedecore pro-
stituta, de die tamen in diem gravi semper cum morositate
dilata.

Item, terrarum principes alii, in omni sermone sacra-
mentis enormibus utentes, per mortem Dei, per oculos,

¹ Nonnihil deest. fecisse, et Francis haud probatam,
² “Gul. Neubrigensis dicit Phi· cum sui corporis custodes insti-
lippum Augustum rem insolitam tuit.'’ Bouq.

