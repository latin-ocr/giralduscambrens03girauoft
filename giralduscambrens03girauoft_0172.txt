1 32 GIRALDUS CAMBRENSIS

lerant unde sibi providisse poterant, quibus tantum et in
proximo imminebat discrimen. Ceterum nusquam adeo
verbis infidi principis gens nostra fidem habuit, ut ex
nimiae securitatis neglectu dissoluta incederet et inermis.

Parthiam igitur ingressuri arma omnes arripiunt, quo-
rum numerus tria militum millia, reliquorum vero circiter
octoginta millia continebat. Erant autem antistites vij„
archipraesul unus, duces duo, comites xix„ tres vero
marchiones ; et haec acies tam insignis, nec primam
similem visa est nec habere sequentem. Ac ne molem
tantam confusi ordinis turbaret seditio, in partem trinam
totus secessit exereitus3 prima duci Suaviae, postrema Im—
peratori, media summariis et sarcinarum custodiae de-
putata3 &c.

Tandem ¹ vero post multos et graves insultus pervenitur
Iconium, ubi nequam ille proditor se intra urbis munita
concluserat3 nostri autem non longe figunt tentoria, ignari
prorsus quid dies crastina minetur infestum. Nocte ipsa,
cum jam Pentecostes solemnitas ferme fuisset exacta,
imber tantus et tam vehemens irruit, ut illius procellae
violentia intra septa castrorum nihilominus desaeviret.
Mane facto, consumptis nubibus, aer illuxit purior, et
ecce subito cum tubis et tympanis et clangore horrisono
Turchorum exercitus circumquaque diffusus immineret,
quantus nec ante visus nec credebatur videndus; quod
sicubi tercentena vel plura legantur fuisse millia, aestimari
poterant, numerari non poterant. Hanc omnem multitu-
dinem filius Soldani, Melkinus nomine, in arma exciverat3
volens palmae titulum socero suo Salahadino praeripere, tam
de victoria. certus, quam de suorum numero ac virtute con-
fisus. Soldanus interim cujusdam turris suprema con-
scendens in specula residet, unde in subjectis arvorum
spatiis acies bellaturas prospicit, sperans ad implendum in
proximo quod animus promissor futurum dictabat.

Imperator cum plerosque suorum ad insolitam hostium
multitudinem trepidantes attenderet, magnanimi principis

¹ De Vinosauf, p. 264.

