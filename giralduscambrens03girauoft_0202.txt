1 62 GIRALDUS CAMBRENSIS

ceteris tyrannis omnibus, tam in sacerdotium quam regnum
Anglicanum suis insanire diebus et debacchari, fas omne
nefasque confundendo, plectibili temeritate praesumpsit,
referri potest. Dictus enim J ohannes, (cujus utinam vita
nominis interpretationi concordasset! quatinus hic vel
in paucis anticipatio fiat,) quoniam fratres egregios atque
parentes in bonis aequiparare non potuit, puta sicut annis
inferior, sic animis amaris et actibus pravis longe deterior
existens, non solum ipsos in malis, verum etiam in vitiis
enormibus vitiosos vincere cunctos, et maxime tyrannos
omnes quos vel praesens aetas vel longaevae memoriae re-
colere potuit antiquitas, detestandis pravae tyrannidis
actibus totis transcendere nisibus elaboravit. Illo nimi-
rum in sceptris agente, immo revera furente, accidit in
australis Kambriae finibus, et provincia maritima quae terra
Morgani vulgo vocatur, parum ante interdictum Angliae
tam diuturnum, quod viro cuidam bono et copiose litterato
cui nomen Mauricius, qui et frater fuit venerabilis abbatis
de Neth Clementis, apparuit in visu persona militis cujus-
dam de partibus ejusdem, longe ante defuncti, qui et in
hujusmodi verba prorupit: “ Magister Maurici, versum hunc
finias, Destruet hoc reynum Rem Reyum”——Cui ille respon-
disse sic videbatur : “ Immo et tu, qui versum fere perfe-
cisti, finem apponas.” Miles enim ille litteratus fuerat, et
dum vixit solebat saepius alternis versibus, et nunc incipi-
endo nunc finiendo, sociali quadam recreatione tanquam
colludendo, conferre. Hoc autem dicto, miles subjecit:
“ Quoniam hebes es plus solito senioque confectus, versus
sic finiatur et perficiatur : .

“Destruet hoc regnum Rex Regum duplice plaga.”

Sed ecce quam mira per visionem istam factam sequentis
eventus praenuntia fuit. Parvo namque secuto tempore,
interdictum tam generale et tam exitiale totum Angliae
regnum incomparabili moerore contristavit, duplicemque
persecutionis plagam, tam divinorum sc. subtractionis
quam bonorum in clero spoliationis, incussit. Potuit et

