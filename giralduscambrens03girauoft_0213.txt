DE INSTRUOTIONE PRINCIPUM. 173

per omnia perversorum, quales hic praenotati praescripti-
que fuerunt, ad manus piorum principum et benignorum,
cunctaque per orbis climata laude dignorum, quorum et
hie quoque mores ac modos ex parte depinximus, divina
dispositione, quae tam bonis quam malis interdum etiam
in terris digna retribuit, viribus etarmis jam devenerunt.
Et sicut in Francorum regno, sic et in Anglicano procul-
dubio devenissent, si debitam istis sicut illis juxta fidem
et promissionem ecclesiis pacem et reverentiam exhibuis-
set. Sed haec hactenus.

Porro ut ad Regem Rufum, post digressiones non
inutiles, revertamur. Hie quoque Novam in australibus
Angliae partibus Forestam, quae usque hodie durat, primus
instituit3 multis ibidem ecclesiis, in quibus divina ab
antiquo celebrari obsequia et ipsius praeconia sublimari,
desertis omnino et destitutis, multisque ruricolis et glebae
ascriptis a paternis laribus et agris avitis1 miserabiliter
profugatis et proscriptis.

Videbatur igitur ei nocte quadam in somnis cum fores-
tam illam, quam prae caeteris Angliae plus dilexit, mane
venandi studio adire parasset, quod ecclesiam quandam
intraret, quam adeo pulchram et decentius ornatam auletis
historicis, et pretiosis Graecorum palliis, pannis holosericis
et purpureis undique vestitam, textis philacteriis ct fere-
tris auro et ebore districtis gemmisque fulgentibus, qualem
antea non videbat insignitam. Quibus cum admiratione con-
sideratis, cum paulo post respiceret, vidit ecclesiam eandem
tam circa parietes quam altare ex toto nudatam, cunctis-
que quibus illustrata fuerat, destituta. Respiciens autem
tertio, vidit hominem nudum super altare jacentem exten-
sum. Quem cum intuitus fuisset, de carnibus ejusdem
statim comedere non mediocriter esurivit Ferrum igitur
exerens, quo cingi consueverat, ad pedes accessit. Cumque
secare frusta et separare jam pararet, tam atrociter, ipsi
vir ille respondit cum his verbis: “ Non satis est tibi
quod me tantis hactenus molestationibus infestasti, nisi

¹ Auctis, MS.

