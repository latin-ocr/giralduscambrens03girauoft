192 GIRALDUS OAMBRENSIS [APPX.

apud Glastoniam inter lapides pyramideos duos, in coe--
miterio sacro quondam erectos, profundius in terra quercu
concava reconditum, et signatum miris indiciis et quasi
miraculosis, est inventum, et in ecclesiam cum honore
translatum, marmoreoque decenter tumulo commendatum.
Unde et crux plumbea lapide supposito, non superius ut
[nostris] solet diebus, [sed] inferiori potius ex parte infixa,
quam nos quoque vidimus, namque tractavimus litteras has
insculptas et non eminentes et exstantes, sed magis interius
ad lapidem versas, continebat: ‘⁶ HIC JACET SEPULTUS IN-
CLYTUS REX ARTHURUS CUM WENNEVEREIA UXORE SUA
SECUNDAl IN INSULA AVALONIA.”

Occurrunt hic autem notabilia plurima3 habuerat enim
uxores duas, quarum ultima simul cum ipso sepulta
fuerat, et ossa ipsius cum ossibus viri simul inventa, sic
distincta tamen, ut duae partes sepulchri, versus caput
sc. ossibus viri continendis deputatae, tertia, vero versus
pedes ossa muliebria seorsum contineret3 ubi et trica comae
muliebris flava cum integritate pristina et colore reperta
fuit, quam ut monachus quidam avide manu arripuit et
sublevavit, tota statim in pulverem decidit. Cum autem
aliqua indicia corporis ibi inveniendi ex scripturis suis,
aliqua ex litteris pyramidibus impressis, quamquam nimia
plurimum antiquitate deletis, aliqua quoque per visiones
et revelationes bonis viris et religiosis factas, maxime
tamen et evidentissime Rex Angliae Henricus secundus,
sicut ab historico cantore Britone audierat antiquo, totum
monachis indicavit, quod profunde, sc. in terra per xvi.
pedes ad minus corpus invenirent, et non in lapideo
tumulo sed in quercu cavata. Ideoque tam profunde
situm corpus, et quasi absconditum fuerat, ne a Saxonibus
post necem ipsius insulam occupantibUS, quos tanto opere
vivens debellaverat, et fere ex toto deleverat, posset nulla-
tenus inveniri3 et ob hoc etiam litterae, veritatis indices,

¹ Cam... secunda, om. Lcland3 scriptioni de suo capite addidit.

his quae sequuntur verbis ad marg. Collect. iv. 12. Sed vide p. 106,
adjectis: Silvester hic aliquid in· ibid.

