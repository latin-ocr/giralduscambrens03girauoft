174 cmALnus OAMBRENSIS

et carnes meas comedas et ossa corrodas.' Unde et prae
timore pariter et horrore a stratu clamans exiliit, statim-
que pro episcopo quodam, qui curiam forte tunc seque-
batur, mittens, visionem ei totam enarravit. Quam et
episcopus ei incontinenter fideliter exposuit in hunc
modum : “ Ecclesia, Rex, quam adeo pulchram et ornatam
vidisti, ecclesia fuit regni tui priusquam regnares, quae
divitiis omnibus ct opulentiis, dignitatibus et privilegiis,
abundabat. Quod autem nudam postea vidisti, statum
ecclesiae regni tui, te regnante, designat, quam pro posse
depauperasti et quantum in te propositoque fuit, opulen-
tiis olim fidelium largitione collatis, ex toto nudasti. Homo
vero quem super altare vidisti, corpus Jesu fuit, quod
una cum ecclesia sua consumere, gloriamque ipsius extin-
guere, proposuisti. Terribilis autem illa facta respiciendo
comminatio, formidabilis proculdubio est, ut resipiscas,
commonitio, Quod nisi maturius egeris, timendum tibi,
Rex, ne iram Ejus incurras exterminantem.” Et cum
episcopus consilium ei daret quatinus, convocatis illico
episcopis regni sui et clero universo, eorundem consilio se
Domino per omnia conciliaret, missisque statim nuntiis
venerabilem sanctumque virum Anselmum Cantuariensem
archiepiscopum, quem ea tempestate, quod libertates
ecclesiae tueri volebat, exulare compulerat, ab exilio
revocaret, respondens Rex se cum regni sui proceribus
consilium inde in brevi habiturum. Et protinus contra
dissuasionem in praedictam forestam, ubi tot ecclesias
destituerat, totosque fideles qui glebae ibidem ab antiquo
ascripti fuerant immisericorditer exheredaverat, venatum
ivit. Nec mora, soluta per interemptionem contentione
ubi deliquit, casuali cujusdam suorum ictu sagittae
letaliter percussus decubuit ; miles enim directo in feram
telo, nutu divino caelum pariter et telum regente, non feram
eo sed ferum, et absque modo ferocem, transpenetravit.
Fuit et alia quoque de eodem visio notabilis, quia prae-
munitus aDomino et praemonituS, qui magis conversionem
appetit peccatoris quam eversionem, longeque magis ut vivat

