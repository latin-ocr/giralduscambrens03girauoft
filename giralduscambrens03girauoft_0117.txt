DE INSTRUCTIONE PRINCIPUM. 77

vita suffragiis exilii tempore tanta diligentia sustentaverat)
ejusdem in morte suffragia devote postulaturus accessit, et
scypho aureo tam artis quam materiae majestate non in-
fimo, in loco ubi sacrum corpus reconditum fuerat decenter
oblato, cum ad martyris tumbam prostratus aliquamdiu
declinasset, et in dextro lateralis marmoreique lapidis
foramine aptum coronae caput diutius apposuisset, demum
ab oratione resurgens, ut peregrinationis suae memoriam
perpetua largitione muniret, astantibus Rege Anglorum,
Henrico Flandrensium Comite Philippo necnon ct loci
ejusdem tam Archipraesule quam Conventus Priore, cum
aliis viris magnis, Cantuariensi coenobio centum vini modios
â€™ annuatim impendit. Secunda discessio Regis Henrici tertii
et Comitis Gaufridi, et mors inopinata Regis junioris apud
Martellium. Adventus Coloniensis Archiepiscopi Godefridi
cum Philippo Flandrensium Gemite, Cantuariam peregre
profecti. Mors Comitis Gaufredi. Adventus Heraclii
Patriarchae, et prima J oannis filii Regis in Hiberniam trans-
fretatio. Haec igitur fere omnia sicut per ordinem sunt hic
disposita3 sic non longis ab invicem temporum interstitiis
nostris diebus acciderunt et annorum spatiO, quasi triginta
tres.

O quam feliciter successisse probaverim, si ille cujus ad
gloriam haec propemodum cuncta contigerant, quem adeo
quasi blandiendo in singulis Fortuna (si quid tamen Fortuna
est) in tot articulis tam fortunate provexit, vitae temporalis
comoediam felici fine compleverit, et duplicata immo mul-
tiplicata favoris gratia, a tanta terrestri gloria transire
valuerit ad aeternam! Hoc autem perfacile fieri potuisse
crediderim, si ad nobilem illam Christi vocationem (qui,
quasi pro tantis gratiae suae muneribus [in terra collatis,]
remunerari petiit in terris) citra lapsus omnes statim
obtemperando se promptum ac devotum ostendisset. [Et
qui per sex lustra mundo tam gloriose regnaverat,
septimum saltem illud viz. tantillum temporis, vel si
amplius forte indultum fuerit, residuum totum Deo dicando
Christo regnasset, Christianitatique toti in laudem ct

