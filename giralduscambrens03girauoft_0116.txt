76 GIRALDUS CAMBRENSIS

audita Regis et inopinata tam de hostibus victoria quam
de victis misericordia, sicut in fine prioris libri, ante Regis
descriptionem, de captis tam Cestriae comite, quam Leices-
triae, necnon et Albaniae Rege, dilucida brevitate declara-
vimus. Hugutionis Petri Leonis, tituli Sancti Angeli
Cardinalis, in Angliam transmissi legatio: sub quo con-
cilium totius Angliae cleri Londoniis convocatum, propter
contentionem inter Archiepiscopos ibidem obortam,
Richardum scilicet Cantuariensem et Rogerium Ebo-
racensem, de primatiae dignitate et prima cathedrarum
sede, allegatis demum hinc inde tam pugnis quam
baculis et virgis abortum fecit. Nuncii Guillielmi Regis
Siculi, tam Episcopus sc. Capuanus, quam Diaferus Elec-
tus Trojanus, necnon et Comes Florius, propter Joan-
nam Regis filiam juniorem suo principi copulandam
advenere. Nuncii Regum Hispaniae, Casteliae sc. et
Navariae‚ qui super terris quibusdam et castellis unde
inter ipsos magna fuerat adorta contentio, se Anglorum
Regis arbitrio standos firmiter compromiserant, in Angliam
venerunt. Unde et Rex convocatis in urbe Londoniensi
viris peritis et sapientibus regni totius ordinis utriusque
juris, (quoniam causarum merita, partium assertione pan-
duntur,) auditis hinc inde utriusque partis allegationibus
ab advocatis et causarum patronis utrinque peroptimis;
quorum unus tamen inter alios famosissimus, Petrus
sc. Cardonensis, (qui ex parte Navariae principis venerat,)
et mira eloquentia praepolluit; Rex, sapienti fretus
consilio, media statuens incedere via, litem dirimere trans-
actione curavit3 ut aliquo dato, aliquove retento, jactura
neuter laederetur enormi, sed sicut ab utroque fuerat
judex electus, sic de utriusque (si fieri posset) factus
indemnitate sollicitus. Igitur transactione formata, et in
scriptum redacta, ad cautelam judiciale quoque scribi
fecit examen: Ut si forte pars alterutra transactioni
stare recusaret, demum definitiva sententia lis dirimeretur.
Adventus Lodovici Francorum Regis in Angliam, qui
Cantuariam peregre profectus, martyris egregii (quem in

