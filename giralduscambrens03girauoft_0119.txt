DE INSTRUCTIONE PRINCIPUM. 79

Expugnationis Hibernicae manifeste declaratur. Nec mirum
qui ad tantam Christi vocationem et in ipsa quoquc tanti
praeconis absentia, filium quem pro se saltem versus Ori-
entem mittere debuerat et in Sarracenos versus Occidentem
quae sunt mundi quaerentem, non quae Christi Jesu in-
fausto misit omine et in Christianos. Proh pudor atquc
dolor! si vel tantam expeditionem ante eamdem quam in
miseros tunc misit fideles et infructuose ad Christi patri-
monium et Christianitatis subsidium destinasset, terra sacra
a canibus inmundis et paganorum spurcitiis nondum
prophanata, in sua procul dubio integritate retenta fuisset.

Ut autem ea quae tribus sequentibus annis ad divinam
Â² ultionem et terribile cunctis exemplum tanti viri ruinam
tam efficaciter expleverunt clarius elucescant, secundam
distinctionem hic terminantes, et tertiam inchoantes, paulo
remotius ordiamur.

FINIS DISTINCTIONIS SECUNDAE.

