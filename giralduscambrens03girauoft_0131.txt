DE INSTRUCTIONE PRINCIPUM. 9]

gravior erat et asperior, penitus oblata respuerunt.
Quum igitur exercitus Anglorum Regis apud Castellum-
Radulfi, Francorum vero apud Issondum, quod occupave-
rant, jam existerent, Rex Henricus ad solitas decipulas
se convertens, litteris et nunciis suasit ac monuit, quatenus
pax inter ipsos sub hoc tenore firmaretur; 1 quod sororem
Regis Franciae, quae penes Anglorum Regem dudum ex-
titerat, filio suo juniori, J ohanni scilicet, cum comitatibus
Pictaviae et Andegaviae nuptui darent, necnon et terris
omnibus, quas de Francorum regno possidebat3 praeter
Normanniam solam, quae penes heredem una eum Anglo-
rum regno remaneret. Haec enim erat hominis hujus
' natura, quod semper invidebat successori. Haec autem
Philippi Regis soror, et Lodovici filia, custodiae Regis
Anglorum, Ricardo filio ipsius Comiti Pictaviae matri-
monio copulanda, a patre piisimo bona fide commissa
fuerat. Quam tamen comes, propter infamiam post-
modum exortam, et ob nimiam familiaritatem cum patre
suo contractam, sibi copulare modis omnibus 1·ecusavit.2
Dicebatur etenim, et murmur populi fuerat, (quia de
veritate non alleviabitur hic quippiam,) quod post mor-
tem Rosomaundae puellae, quam Rex adulterinis amplexi-
bus nimis adamaverat, virginem istam, domini sui filiam, et
fidei suae ab eodem fiducialiter commissam, nimis im-
pudice nimisque infideliter dehonestaverit. Proposuit
enim, ut fertur, post magnum illud et execrabile 3 inter
ipsum et filios, matremque ipsorum Reginam, odium ex-
ortum, quia semper ad illicitas enitebatur machinationes,
ab Alienora Regina (propter quod et Hugueionem Cardi-
nalem legatum in Angliam de curia Romana transmitti
procuravit,) divortio separari, et huic matrimonio copulari3
eo quidem animo ut per heredes ex ipsa susceptos, utris-
que tam suis quam Francorum viribus, priores ex Alie-

1 This is also asserted by Hyg— ² This is likewise asserted by
den, probably upon our author’s Rielxard of Demos, p. 26.
authority. Twysd. X. Script. p. ³ Erorabile, MS.

2397.

