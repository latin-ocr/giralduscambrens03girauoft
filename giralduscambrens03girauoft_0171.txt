DE INsTRUc'rIONE PRINCIPUM. 131

destinat, qui pacis obsides, forum venalium, naves trans-
vectorias transituris promittant.

Imperator, licet suorum plurimi pacem quamcumque
cum tyranno pacisci molestum putarent, maluit tamen
soedus inire oblatum quam differre propositum3 et jam
instante Pascha mare illud strictum transvehitur, quod
Brachium Sancti Georgii usitato vocabulo nuncupatur.
Hoc mare, licet spatio angustiore contractum, non humili
tamen gloria insignitum quod urbem tantam praeterfluit,
et orbis gemini discrimen faciens, tam Asiam quam
Europam delambit.

CAP. XXI.

De fraude Soldam' Iconii et terra ipsius tota, armis et
inedia, periculis multis bellisque fere continuis transpene-
trata, animis quidem et animositate, yramliqne hostium
straye, via Ῥιπαῖα)

SOLDANUS Iconii, vir subdolus et sanguinem Christiano-
rum sitiens, quodam fraudis praetextu, cum nostris ami-
citiam simulans, ut malignum animi virus occultans eos
si posset incautos disperdat, nuntiis sane ad Caesarem,
cum adhuc in Graecia degeret, non semel transmissis,
morantem suscitaverat ut veniret. Graecos et Graecorum
principem de dolo accusans, se Christianis devotum et
fidelem pollicitus, qui sua et suos venturis exponeret, et
tam forum venalium quam inoffensos transitus omnibus ex-
hiberet. Caesar vero plus aequo credulus, qui tales aesti-
mabat alios qualem se ipse noverat, universis comminando
edixit, ne fines Turchorum ingressi quicquam raperent,
sed pacem quarn pacti erant studiosius observarent.
Sic ergo contigit ut praedam maximam, quam in ipsis
regni januis Soldanus ex industria dimiserat, nostri
praetermeantes relinquerent omnino intactam. Heu mens
hominum venturi nescia! Nam si famem futuram, iter
asperum, tyranni praenossent insidias, casus quidem obtu-

¹ Continued from De Vinesauf, ib. p. 262. )
Κ ἓ.

The Sultan
of Iconium

deceives the
Emperor.

