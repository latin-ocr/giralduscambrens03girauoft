1 1 8 GIRALDUS CAMBRENSIS

revelavit. Archiepiscopus autem eadem nobis in via,
postquam aegrotum visitaverat, cum admiratione cuncta
narravit. Audientium vero quidam tanquam erronea et
ridiculosa magis quam seria sub risu ludicro pertransie-
runt; nonnulli vero rem tacite considerantes, et subsequen-
tia cum suis eventibus tempora circumspecte notantes, sin-
gula postmodum, sicut praedicta fuerant, veritate sequaci
completa viderunt. Notandum hic itaque quod quinque
modis, juxta Bedam, flagellantur3 vel ut justis merita
per'patientiam sibi augeantur, ut Job; vel ad custodiam
virtutum ne superbia temptetur, ut in Pau103 vel ad cor-
rigenda peccata, ut Mariae lepra3 vel ad gloriam Dei,
ut de, caeco nato3 vel ad initium poenae, ut Herodi3 quati-
nus hic videatur quod in inferno sequatur, secundum illud:
Duplici contritione contere eos, Absit autem ut haee
ultima flagella Rex praedictus experiatur. Item, Augus-
tinus super hunc locum in epistola Petri prima: ¹ Melius
est enim bene facientes si velit voluntas Dei pati, qaam
malefacientes. “Quicquid justus patitur, Christum imi-
tatur; qui flageHo corrigitur, latronem imitatur qui cum
ipso in cruce cognito Paradisum intravit. Qui nec flagellis
corrigitur, sinistrum latronem imitatur, qui propter pec-
cata ascendit in crucem, et post crucem ruit in Tartara.’'
Et paulo post: “Duo sunt judicia3 unum occultum,
sc. poena qua nunc unusquisque homo aut exercetur
ad purgationem, aut movetur ad conversionem, aut, si con-
temnit vocantem, excaecantur ad damnationem. Alterum
manifestum, quo venturus est judicare vivos et mortuos, et
nunc tempus ut ecclesia per exercitia seculi ad gloriam
praeparetur. Reprobi vero nunc ducunt in bonis dies;
mox, et in puncto, ad inferna descendunt,”

¹ iii. 17.

