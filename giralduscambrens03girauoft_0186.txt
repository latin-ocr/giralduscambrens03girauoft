146 fflRALDUs CAMBRENSIS

putavi. Cum enim Parisius‚ in juvenilibus annis liberali-
bus animi studiis vehementer applicaret,1 contigit in ipso
temporis autumpnalis initio, nocte quidem, et noctis hora
quasi post conticinium et circa soporem primum, Philip-
pum materno ex utero per Dei gratiam natum. Quo
rumore per urbem audito, et cum gaudio suscepto, quale
vel quantum lingua explicari non posset, statim campa-
narum omnium per urbis amplitudinem totam tantus
undique sonus et clangor erupit, tantaque luminaria cerea
fuerant per plateas omnes accensa, quod sonitus tanti
tantique tumultus insoliti, necnon et nocturni luminis tam
immensi causam ignorantes, urbis incendium tunc immi-
nere putabant. Unde et auctor operis hujus adolescens in
urbe existens et quasi vicesimum aetatis suae tunc annum
adimplens, a stratu quo recubans sompnum carpere jam
coeperat exporrectus‚ ad fenestram illico prosiliit3 pro-
spiciensque vidit in platea vetulas duas admodum pauper-
culas, manibus tamen faces cereas praeferentes, et tam
vultu quam vocibus, totoque gestu corporis exultantes,
passibusque properis, tanquam sibi invicem obviando et
confligendO, cursitantes. Cumque causam tantae commo-
tionis et exultationis ab eis inquisisset, earum una re-
spiciens statim et respondens, “ Regem,” inquit, “habe-
mus nobis a Deo nunc datum et regni heredem Deo
donante pervalidum, per quem regi vestro dedecus et
dampnum, poena pudorque gravis, confusione pariter et
aerumna plenUS, accrescet.’' Ac si aperte dixerit, “Puer
est nobis hac nocte natus qui certe Regis vestri divino
favore malleus erit, quique suam suorumque potestatem
et pascua proculdubio decurtabit.” Sciebat enim mulier
ipsum sociosque suos de Angliae regno oriundos esse, ideo-
que verbum hoc quasi prophetico spiritu prolatum, nimia
nempe postmodum veritate complendum, acriter in ipsos
eorumque Regem anus emisit.

¹ See the troatise, De rebus, διο. be the natal year of Giraldus3 five
Ang. Sao. 467. Philip was born in years earlier than that assigned to

1165. According, therefore, to the it by Wharton, Ang. Sac. ii. 374.
computation in the text, 1145 will

